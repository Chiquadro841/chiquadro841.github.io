<head>
<link rel="stylesheet" href="style.css">
<meta name="viewport" content="width=device-width, initial-scale=1.0">
</head>
<h2>Femminicidi in Europa: analisi e modelli<br></h2>

<h3>Panoramica</h3>
<p>
Lo studio analizza i fattori sociali ed economici associati ai femminicidi in Europa, concentrandosi sui dati disponibili per l’anno 2022.
Storicamente, le serie temporali sono incomplete: questo rende difficile produrre modelli su lunga scala. Tuttavia,
l’assenza di dati storici permette di integrare fonti una tantum, come sondaggi e indagini qualitative, che di solito non sono
impiegate nei modelli statistici tradizionali.<br><br>

Poiché la definizione legale e statistica di femminicidio varia tra i Paesi, viene utilizzata una proxy oggettiva e confrontabile:<br>
omicidi di donne da parte di familiari o partner intimi, fornita da Eurostat e integrata, dove mancante, con dati WAVE Country Report 2023 (Bulgaria, Belgio, Danimarca, Estonia).
Questa scelta è giustificata dal fatto che la maggior parte dei femminicidi avviene in contesti relazionali e domestici.<br><br>
<a href="https://github.com/chiquadro841/eu_feminicide_analysis/nb_feminicide.ipynb" target="_blank">Link notebook</a>
  

Sono stati considerati 24 Stati europei.<br><br>

<img src="img/barplot.png" width="600" height="350" >

<p>
L’analisi impiega indicatori sociali, economici e culturali:<br><br>

<ul>
    <li>tasso di omicidi di donne da familiari/partner (proxy femminicidio — Eurostat/WAVE)</li>
    
    <li>occupazione femminile</li>
    <li>percentuale di donne con violenza subita in età adulta</li>
    <li>tasso di divorzi</li>
    <li>gender pay gap non aggiustato</li>
    
    <li>donne con istruzione terziaria</li>
    
    <li>donne a rischio povertà o esclusione sociale</li>
    
    <li>violenza economica (FRA 2012)</li>
    
    <li>indicatori POWER, SEGREGATION, TIME del Gender Equality Index</li>
    
    <li>indicatori di mancata denuncia: SHAMELESS e USELESS (FRA 2012)</li>
    <li>Protection Index: costruito normalizzando dati WAVE su hotline, centri donna, letti disponibili, piani di prevenzione e numero di chiamate ricevute
    </li>
</ul>
  
</p>


<h3> FEATURE SELECTION</h3>

<p> 
Per scegliere le variabili più informative abbiamo effettuato un doppio test:<br><br>
    
<ul>
  <li>Coefficiente correlazione lineare</li>
  <li>Clustering con K-means</li>
</ul> 

La forza di utilizzare sia correlazioni lineari sia clustering non supervisionato sta nel fatto che i due metodi osservano il fenomeno da
prospettive diverse. Le correlazioni permettono di capire se esistono relazioni dirette e proporzionali tra le variabili e il tasso di 
femminicidi, quindi se il fenomeno può essere modellato in modo lineare.
Il clustering, invece, non cerca relazioni dirette ma somiglianze complessive tra Paesi: se intercetta gruppi separati con profili diversi,
significa che il fenomeno è probabilmente non lineare, composto da
più tipi di realtà sociali e da interazioni tra variabili che non emergono con l’analisi lineare.<br><br>

Tramite una matrice di correlazione otteniamo i seguenti dati verso il livello di femminicidi:<br><br>
  
FEMINICIDE_100k                     1.000000  <br>  
power                              -0.146734   <br> 
segregation                        -0.497518 <br> 
time                               -0.214998    <br> 
shame                               0.333514  <br>  
useless                             0.415010 <br> 
economic_violence                   0.266780  <br> 
PAY_GAP                             0.255228 <br>   
DIVORCE_RATE                        0.416077  <br> 
FEMALE_EMPLOYMENT                   0.140595  <br> 
%_FEM_TER_EDU                       0.060473   <br>   
VIOLENCE                            0.053978  <br>    
%_AT_RISK_POVERTY_EXCLUSION         0.281343 <br>  
protection_index                   -0.647621<br> <br> 

Le variabili meno informative in modo lineare sono FEMALE_EMPLOYMENT e VIOLENCE<br>
<br>
<h4>Clustering</h4>
L’applicazione del K-means (k=2) produce una separazione netta:
Il modello basato su distanze riesce a catturare meglio la natura dei dati, ottenendo due cluster con differenza notevole
  nei femminicidi medi tra i due gruppi. Infatti abbiamo:<br><br>

Cluster 0: media femminicidi = 0.684<br>
Cluster 1: media femminicidi = 0.371<br>

<h4>Heatmap delle feature per cluster</h4>
<img src="img/clustering_all_features.png" width="650" height="450">
<br><br>

Il clustering rivela qualcosa che la correlazione lineare non vede:<br>
i femminicidi non seguono un’unica dinamica lineare, ma si distribuiscono in gruppi sociologicamente diversi, con interazioni non banali tra variabili.
</p>


<h3>MODELLI</h3>

<h4>1.Regressione lineare</h4>
<p>
Iniziamo testando un modello lineare e vedere come si comportano le variabili. Per questo modello toglieremo le due variabili
meno significative statisticamente, VIOLENCE, DIVORCE_RATE e %_FEM_TER_EDU (vedere sopra) e dopo aver accertato che non 
  ci sono problemi di multicollinearità proviamo la regressione.<br>
Dopo la rimozione delle variabili meno significative e verificata l’assenza di multicollinearità, il modello lineare mostra:<br><br>

R² = 0.765<br>
P(F) = 0.00879<br><br>

Il modello è statisticamente valido, ma la maggior parte dei singoli coefficienti non è significativa (P > 0.05):<br>
ciò suggerisce che le variabili prese singolarmente non spiegano il fenomeno, mentre la loro combinazione sì.<br>
In particolare, protection_index emerge come l’unico predittore fortemente significativo, ma non sufficiente da solo.<br><br>

Conclusione dalla regressione:<br>
➡️ il fenomeno non è linearmente deterministico<br>
➡️ servono modelli capaci di cogliere interazioni e non linearità<br>
</p>


<h4> 2.Random Forest con Leave-One-Out Cross Validation (LOOCV)</h4>
<p> 
Osservando le feature nei due cluster sopra, troviamo che quelle meno decisive risultano
  'FEMALE_EMPLOYMENT','DIVORCE_RATE','economic_violence', 'VIOLENCE', cosi le scartiamo.<br>
  Otteniamo cosi un modello che riesce perfettamente a riconoscere i cluster con i seguenti risultati:<br>
</p>
  
<p>LOOCV Accuracy: 1.0<br>
Confusion Matrix:<br>
 [[12  0]<br>
 [ 0 12]]<br>
Precision classe 0: 1.0<br>
Recall classe 0: 1.0<br><br>

Feature importance principali:<br><br>

shame<br>
useless<br>
power<br>
protection_index<br>
pay_gap<br><br>

È interessante notare che non emergono solo indicatori economici, ma soprattutto indicatori culturali e di accesso ai servizi.<br><br>

<img src="img/barplot_cluster2.png" width="600" height="350">
    
<br><br>Il modello classifica correttamente quasi tutti gli stati, ma rimangono eccezioni significative:<br><br>

✔ Finlandia e Malta: ottimi indicatori sociali → femminicidi sopra la media<br>
✔ Bulgaria, Slovacchia: indicatori peggiori della media → femminicidi nella media o inferiori<br><br>

Questo comportamento persiste anche aumentando il numero di cluster: alcuni Paesi sono outlier strutturali, 
probabilmente per variabili non osservate (contesto storico-culturale, modalità di rilevazione, presenza di crimini non denunciati, ecc.).
</p>

<h4>Conclusioni</h4>
<p>L’analisi mostra che i femminicidi in Europa non seguono una dinamica lineare semplice: i modelli statistici funzionano bene nel complesso,
ma le singole variabili risultano spesso poco significative. Le tecniche di clustering e la Random Forest evidenziano invece la presenza di
almeno due profili sociologici differenti, nei quali fattori culturali, istituzionali e di accesso ai servizi interagiscono con maggiore peso
rispetto alle sole variabili economiche. In questo quadro, il protection index emerge come uno degli indicatori più forti: dove la rete di
supporto è accessibile ed efficace, l’incidenza dei femminicidi tende a diminuire più chiaramente rispetto a quando si considerano soltanto
occupazione femminile, istruzione o pay gap.<br><br>

Restano tuttavia Paesi che sfuggono ai modelli, mostrando tassi di femminicidio più alti o più bassi
di quanto suggerirebbero gli indicatori disponibili. Queste eccezioni indicano che una parte significativa del fenomeno resta al di 
fuori dei tradizionali dati quantitativi, probabilmente legata a differenze culturali, di fiducia nelle istituzioni, o alle modalità
di rilevazione dei reati. Nel complesso, il femminicidio appare come un fenomeno multidimensionale, in cui servizi di protezione e cultura 
della denuncia contano quanto – o più – delle condizioni socioeconomiche. Per questo motivo, politiche efficaci richiedono non solo interventi
strutturali, ma investimenti continui nella prevenzione, nei servizi di supporto e nelle condizioni che permettono alle vittime di chiedere
aiuto.</p>
